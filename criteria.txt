Kötelező feltételek

• Legyen minimum 5, maximum 8 oldalad. Könnyen lehessen navigálni az oldalaid között.
Bárhonnan bárhova könnyen jussunk el. A site szerkezete legyen áttekinthető.

• Az oldalszerkezetet dobozmodell segítségével építsd fel, html5 oldalszerkezeti tageket
használva.

• Elsősorban egy darab külső stíluslappal oldd meg a formázást. (Style taget csak akkor
alkalmazz, ha kifejezetten szükség van rá.) Természetesen lehet még olyan más külső css,
amit pl. a jQuery generál.

• Helyezz el egy olvassel.txt fájlt a honlapod gyökérkönyvtárában, amely a következő
információkat tartalmazza:
    o Oldal készítőjének neve
    o milyen internetcímen található a weblapod (pl. http://www.unicorvinus.hu/~valaki). Figyelmeztetés: előre próbáld le, hogy működik-e a tárhely,
    és működik-e a VPN (ha azt akarod használni), és probléma esetén beszélj az
    oktatóval. A beadáskor már nem segítünk ezekben a problémákban, és hibának
    vesszük, ha nem működik.    
    o Adj egy rövid 2 mondatos leírást a weboldalad témájáról.
    o Add meg, melyik oldalon található a saját JS kódod. Röviden, max 2-3 mondatban
    ismertesd a használatának célját, és a működését.
    o ha átveszel valahonnan kódot, amit nem Te írtál( pl javascript programot, css
    formázást), akkor itt tüntesd fel a forrást. Arra a részre, amit változtatás nélkül
    veszel át, természetesen nem jár pont.
    o Add meg, hogy milyen egyedi fonttípust, vagy google web fontot használtál, és hol.
    o Add meg, hol használtál html5 (új!) form(!) elemeket, és melyeket.

• A weboldalt csak akkor fogadjuk el, ha a készítője bemutatta az oktatónak az órán
megbeszélt módon és időben, és megbizonyosodunk arról, hogy az saját alkotás.
Pontozás

• 9- A site teljes mértékben reszponzív legyen, használd az órán tanult megoldásokat. A
weboldal szerkezetén azonban térjen el a mintazh és a zh szerkezetétől. Amennyiben
ugyanazt a szerkezetet használod, és csak a tartalmat cseréled, nem fogadjuk el a beadandót.

• 3- A fájlokat rendezd almappákba értelemszerűen.

• 3- A title, meta információk helyesen legyenek kitöltve (karakterkódolás, készítő
neve, kulcsszavak, stb.), használj favicont

• 5 - Használj egyedi fonttípust, és/vagy google webfontot.

• Legyen legalább egy olyan oldalad, ahol használsz űrlapot.
    o 7- Az űrlapon legalább 5 különböző típusú űrlapelemet használj.
    o 5- Legalább kettő ezek közül új html5-ös űrlapelem (date, color, stb) legyen.
    o 5- Az űrlapot tedd felhasználóbaráttá: minden(!) űrlapelemnél használd a "label"
    megoldást.
    o 10 - Az űrlapot jQuery segítségével dolgozd fel. A jQuery különbözzön néhány
    dologban az órán elkészítettől, ne csak copy-paste legyen!

• 9 - Legyen egy saját "kézzel írt" Javascript programod (a fenti jQuery-től különböző) a
weboldalon. Szabadon választható, hogy a programnak mi a szerepe az oldalon. A programra
9 pontot fogunk adni maximum, tehát ne legyen "minimalista". Amennyiben az órai anyagot
jelentősen meghaladó, sok plusz munkát igénylő programot írsz, ezen felül még 1-2 plusz
pontot adhatunk.

• 9- Készíts a weboldaladra jQuery (vagy más JS keretrendszerrel megoldott) fotóalbumot. Egy
sima táblázat a képekből nem minősül fotóalbumnak!

• 7 - A kódod legyen "tiszta" és formázott. Ennek elérésére és ellenőrzésére használd a tanult
eszközöket, a validátorokat.

• A beadandó elkészítése során minden egyéb olyan dologra figyelj oda, amit órán
megbeszéltünk, mert levonás járhat érte.
